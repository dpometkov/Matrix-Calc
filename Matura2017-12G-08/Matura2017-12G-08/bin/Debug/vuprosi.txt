1
В кой от редовете е допусната правописна грешка?
А) смешен, порядъчен, заснежен
Б) неуловим, неувяхващ, неоживен
В) амбиции, геройство, претенции
Г) безкръвен, повръхностен, задължен
4
2
В кой ред е допусната правописна грешка?
А) пълнеж, пестелив, площад
Б) изкарам, предскажа, подскок
В) надеждна, честна, кръстче
Г) гонидба, сглобя, отбрана
4
3
В кое от изреченията е допусната правописна грешка?
А) Редица български учени имат принос в областта на биологията.
Б) През нощта корабът навлезе в чужди териториални води.
В) Българите постигат значителни успехи във войните със Византия.
Г) На пътя му застана прегърбена старица с голям вързоп на гърба.
3
4
В кое от изреченията е допусната правописна грешка?
А) Водещите дизайнери представиха колекциите си, в които преобладаваха небесносиньото и бялото.
Б) След като прекрати активната си спортна дейност, той стана старши треньор на отбора.
В) В своите стихотворения поетът изобличава користолюбивата природа на всички лъже-патриоти.
Г) През тази година кандидатстудентската кампания за чуждестранните университети ще стартира по-рано.
3
5
В кое от изреченията НЕ е допусната правописна грешка?
А) С традиционни шествия в цялата страна ще бъде отбелязан Денят на Българската просвета и култура и на славянската писменост.
Б) През този ден без предварителна заявка може да посетите сградата на Народното Събрание, за да я разгледате.
В) През Ранното Възраждане се създават предпоставки за преодоляване на изолираността на българското общество от останалия християнски свят.
Г) В началото на всяка учебна година ученици и учители поднасят цветя пред паметника на Патриарх Евтимий.
4
6
В кое от изреченията е допусната граматична грешка?
А) В конкуренция за приза „Златно мезе“ са карловската и горнооряховската луканка.
Б) Нежният и загадъчен поглед на невинната девойка покорява завинаги Яворов.
В) Свеща бавно догаряше и с нея си отиваше целият свят, създаден от мечтите ѝ.
Г) Лентата се пази в Българската национална телевизия при специални условия.
3
7
В кое от изреченията е допусната граматична грешка?
А) Този текст е формулиран през 1896 г. в съответствие с руския и с унгарския закон.
Б) За да защитиме добре позицията си, е необходимо да я аргументираме убедително.
В) Свидетелят е видял нападението, гледайки през прозореца на жилището си.
Г) В статията екипът, провел проучването, анализира и обобщава резултатите.
3
8
В кое от изреченията е допусната пунктуационна грешка?
А) Скъпите експонати от новата изложба ще пристигнат във вторник, или в сряда сутринта.
Б) Трогателните думи на човека до мене, изречени спонтанно и съвсем искрено, ме развълнуваха.
В) Подмамени от намаления преди празниците, тълпи от клиенти превзеха централната градска улица.
Г) Пилотът на самолета обаче веднага ни информира относно причините за промяната в маршрута.
2
9
В кое от изреченията е допусната пунктуационна грешка?
А) Новият проект на стадиона беше изготвен от архитекта в уговорения срок, но началото на строежа беше отложено с няколко месеца.
Б) Наградите, които ще бъдат раздадени на победителите в маратона са подредени на видно място пред централната трибуна.
В) За да мине пътуването ни към морето по-леко, вземаме на автостоп двойка скандинавци, с които разговаряме на английски.
Г) Прахът полепва по лицата и дрехите ни, вятърът разбърква мислите ни, когато навлизаме в този непознат и враждебен свят.
1
10
В кое от изреченията НЕ е допусната лексикална грешка?
А) Днес в залата направих целия комплект упражнения и съм много доволна.
Б) Изпитах смесени чувства и емоции след срещата със своя стар приятел.
В) В своето обращение към служителите той посочи, че ще се справят с кризата.
Г) По време на пролетните промоции можете да купите тези обувки за 30 лева.
2
11
В кой ред фразеологичното словосъчетание е синоним на израза внимавам какво говоря?
А) излезе ми приказка
Б) пускам приказки
В) не вземам от приказка
Г) меря си приказките
4
12
В кой ред всички творби са написани от Христо Ботев?
А) „Хаджи Димитър“, „Сиротна песен“, „Заточеници“
Б) „Борба“, „Маска“, „Обесването на Васил Левски“
В) „Септември“, „Майце си“, „На прощаване“
Г) „Елегия“, „Към брата си“, „Моята молитва“
4
13
Гочоолу, Дочоолу и Гуньо Адвокатина са герои от творба на:
А) Алеко Константинов
Б) Гео Милев
В) Елин Пелин
Г) Иван Вазов
1
14
Коя от изброените творби е роман?
А) „Гераците“
Б) „Тютюн“
В) „Чичовци“
Г) „През чумавото“
2
15
В коя от посочените творби се открива идеята за саможертвата в името на родината?
А) „Градушка“
Б) „Помниш ли, помниш ли...“
В) „Левски“
Г) „Ралица“
3
16
Кой от посочените герои на Елин Пелин въплъщава творческото, безкористното отношение към труда?
А) Лазо
Б) Рустем
В) Станчо
Г) Лазар Дъбака
4
17
Поривът към волност и простор е характерен за творбите на:
А) Иван Вазов
Б) Атанас Далчев
В) Пенчо Славейков
Г) Елисавета Багряна
4
18
Кой от посочените автори е представител на естетическия индивидуализъм в българската литература?
А) Христо Ботев
Б) Христо Смирненски
В) Пенчо Славейков
Г) Никола Вапцаров
3
19
Цитат, поставен в началото на произведение и имащ връзка с неговото съдържание, се нарича:
А) експозиция
Б) мото
В) анафора
Г) поанта
2
20
В кой от редовете е допусната правописна грешка?
А) избягам, безбрежни, подмятам
Б) утроявам, въдворен, оперение
В) тракийски, бояджии, крайща
Г) дръпнат, върбалак, кълбовидна`
3
21
В кой от редовете е допусната правописна грешка?
А) екипаж, педагог, извод
Б) изключа, представа, подскок
В) завистлив, безвъзмездно, страстно
Г) сграбчвам, сеитба, здобрявам
4
22
В кое от изреченията НЕ е допусната правописна грешка?
А) Храмът се намира в средата на каменна площадка, на която вероятно също са били извършвани ритуали.
Б) В изследванията се представя връзката между консумациата на алкохол и равнището на концентрацията.
В) В категорията за най-добър рапър са отличени двама изпълнители, които от години не са във добри отношения.
Г) В медиите се появи информация, че счетоводителът, прострелян при обира, постепенно се възстановява.
1
23
В кое от изреченията е допусната правописна грешка?
А) Монетите са задоволявали предимно нуждите на вътрешния стоково-паричен обмен.
Б) Може да ти се струва неочаквано, но аз повече неискам да бъда част от този екип.
В) Ръководството трябва да подготви шестмесечния финансов отчет по проекта.
Г) Жената извади от чантата си виненочервен шал със златисти орнаменти.
2
24
В кое от изреченията е допусната правописна грешка?
А) Някои изследователи на руската история смятат, че заслугите на Петър Велики са преувеличени.
Б) Според дарвиновата теория за еволюцията в природата не съществуват съвсем еднакви индивиди.
В) Голямата зала на Варненския свободен университет едва побра желаещите да чуят неговата лекция.
Г) Тези процеси започват през Ранното средновековие и подготвят почвата за разцвета на културата.
2
25
В кое от изреченията е допусната граматична грешка?
А) Във всяка емисия се съобщават вчерашните и днешните спортни новини.
Б) Студеното и влажно утро не даваше възможност за разходки край морето.
В) Зарадва се, че приятелят му е новият управител на строителната фирма.
Г) Български червен кръст обяви поредната си благотворителна кампания.
4
26
В кое от изреченията е допусната граматична грешка?
А) В програмата са обявени началният и крайният час на състезанието.
Б) Трябва да опитаме да поправиме допуснатите грешки и неточности.
В) Успя да реши последната задача, използвайки знанията си по физика.
Г) В антикварния магазин в центъра на града купуват и продават стари книги.
2
27
В кое от изреченията НЕ е допусната пунктуационна грешка?
А) Сандвич с кашкавал, баничка със сирене или пица искаш за обяд?
Б) Жената, прегърбена от тежкия товар вървеше бавно по пътеката.
В) Децата, усмихнати и развълнувани влязоха плахо в класната стая.
Г) Тя, разбира се вече ще трябва да бъде много по-внимателна с тях.
1
28
В кое от изреченията е допусната пунктуационна грешка?
А) В равнината вече грееше топло слънце, а край нас горите още спяха, снегът стоеше вледенен и хрускаше под краката ни.
Б) В книжката бяха включени ценни съвети какво трябва да прави един мъж, ако иска да бъде истински джентълмен.
В) Беше предупредил, че, ако се наложи да се върне на работа, няма да остане, въпреки че му бяха запазили стая в хотела.
Г) Когато се озова навън, той почувства хладния вятър, а студената пот, която го беше обляла от страх, стана ледена.
3
29
В кое от изреченията НЕ е допусната лексикална грешка?
А) Много се зарадва, защото след вчерашния откровен разговор в отношенията им настъпи преврат.
Б) След преживяното напрежение тя се изпълни с равнодушие и апатия към всичко около себе си.
В) Дългогодишната му работа като коректор в издателството му носеше радост и удовлетворение.
Г) Благодарение на ураганния вятър всички алеи в парка бяха покрити с прекършени клони.
3
30
В кой от редовете фразеологичните словосъчетания са синоними?
А) намирам си майстора – навирам се в миша дупка
Б) намирам се между чука и наковалнята – навирам се под кожата
В) намирам си белята – навирам се между шамарите
Г) намирам се в небрано лозе – навирам се в устата на вълка
3
31
В кой ред всички творби са написани от Елин Пелин?
А) „Задушница“, „Мечтатели“, „Гераците“
Б) „Заточеници“, „Юноша“, „Стихии“
В) „Борба“, „Йохан“, „История“
Г) „Маска“, „Миг“, „Прозорец“
1
32
Лазар и Ния са герои от творба на:
А) Йордан Йовков
Б) Димитър Димов
В) Елин Пелин
Г) Димитър Талев
4
33
Коя от изброените творби е повест?
А) „Шибил“
Б) „Чичовци“
В) „Дядо Йоцо гледа“
Г) „Ветрената мелница“
2
34
Коя от посочените идеи се утвърждава в поемата „Cis moll“ на Пенчо Славейков?
А) Пътят на творческото прозрение е белязан с болка и страдание.
Б) Безнадеждността и самотата се превъзмогват чрез приятели.
В) Творческата личност черпи сили от връзката си с външния свят.
Г) Физическото страдание и болката погубват творческата сила.
1
35
В творчеството на кого от посочените автори предметите са веществен знак на тленното човешко съществуване?
А) Пенчо Славейков
Б) Гео Милев
В) Атанас Далчев
Г) Никола Вапцаров
3
36
Елегичността и носталгията са характерни за творчеството на:
А) Никола Вапцаров
Б) Димчо Дебелянов
В) Елисавета Багряна
Г) Гео Милев
2
37
В кой от редовете е допусната правописна грешка?
А) мятам, подметка, наметна
Б) чехъл, министър, поискъл
В) дейност, лейтенант, йерархия
Г) бръквам, вържа, закърпен
2
38
В кой от редовете е допусната правописна грешка?
А) таралеж, блед, мълчалив
Б) възхвала, градски, истласквам
В) пораствам, прелестна, местност
Г) беритба, сдъвча, сделка
2
39
В кое от изреченията е допусната правописна грешка?
А) Националната ветеринарно-медицинска служба направи проверки по случая.
Б) Решението за тази промяна е взето на специален църковнонационален събор.
В) Екоактивисти от цялата страна ще протестират срещу незаконните строежи.
Г) В тази част на страната ще отглеждат лимони със специфичен кисело-сладък вкус.
4
40
В кое от изреченията е допусната граматична грешка?
А) Нашите и чуждестранните делегати подписаха договор за сътрудничество.
Б) Лека мъгла се беше спуснала над гъстата и потънала в мълчание гора.
В) На тренировката паднах, след което крака ми започна да се подува.
Г) Спортът в страната се подпомага от Българския спортен тотализатор
1
